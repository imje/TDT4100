Objektorientert programmering (vår 2017)

Øving 1

Øvingsmål Lære (enkel) objektorientert tankegang Lære å lage enkle Java-klasser og -programmer

Øvingskrav Kunne tegne enkle tilstandsdiagrammer Kunne deklarere klasser, med data og kode, iht. oppgavespesifikasjon Kunne skrive main-metoder for å teste objekter Kunne bruke standardtyper og -metoder (e.g. toString()-metoden)

Dette må du gjøre Velge 3 av følgende oppgaver under wiki-siden Tilstand og oppførsel. Account (Lett) Location (Lett) Digit (Lett) UpOrDownCounter (Medium) Stopwatch (Medium) Rectangle (Vanskelig) LineEditor (Vanskelig)

Oppgavene er merket med en vanskelighetsgrad relativt til hverandre. Det er en god idé å begynne med de lettere oppgavene dersom du ikke er komfortabel med pensum så langt, men det er anbefalt å prøve seg på de vanskeligere oppgavene om du synes de første oppgavene er uproblematiske. Dersom du allerede føler deg trygg på punktene i øvingskravene kan du forsøke å gå rett på de vanskeligere oppgavene. Du er selvfølgelig velkommen til å løse flere oppgaver enn minstekravet, hvilket lurt gjøres med tanke på eksamen og et langt liv som programmerende.

Før du setter i gang kan det vært lurt å lese nevnte wiki-side om Tilstand og oppførsel nøye, samt ta en titt på det tilhørende Counter-eksempelet. Forelesningene og tilhørende øvingsforelesning er selvsagt også lure å få med seg.

Det finnes også masse ressurser her på wikien om hvordan ulike metoder skal fungere. F.eks toString-metode og og metoder for teksthåndtering. Naviger deg litt rundt om du lurer på noe.

Hjelp / mistanke om bugs Ved spørsmål eller behov for hjelp konsulter studassen din i saltiden hans / hennes. Du kan også oppsøke andre studasser på sal eller legge ut et innlegg på Piazza.

Godkjenning Last opp kildekode på Blackboard innen den angitte innleveringsfristen. Innlevert kode skal demonstreres for stud.ass innen én uke etter innleveringsfrist. Se for øvrig Blackboard-sidene for informasjon rundt organisering av øvingsopplegget og det tilhørende øvingsreglementet.
