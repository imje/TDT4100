# TDT4100
Objektorientert programmering (vår 2017)

Øvingsmål
Lære hva observatør-observert-teknikken er, dens bruksområder og fordeler
Lære bruk av delegering for å utføre oppgaver i en klasse

Øvingskrav
Kunne definere og implementere et observatørgrensesnitt
Kunne la en observert klasse fortelle dens observatører om endringer
Kunne la en klasse delegere utførelsen av oppgaver til interne objekter

Dette må du gjøre
Velg og gjennomfør minst én av oppgavene under:
Logger
StockListener
Highscore
The Office
Alle  oppgavene er (høyst) eksamensrelevante og det anbefales følgelig å ta en titt på, om ikke alle sammen, helst minst én fra hvert av de to temaene (Logger-oppgaven og The Office-oppgaven omhandler delegering og HighscoreProgram- og StockListener-oppgaven observatør-observert-teknikken, hvilket også vil være tema for øving 10). 

Hjelp / mistanke om bugs
Ved spørsmål eller behov for hjelp konsulter studassen din i saltiden hans / hennes. Du kan også oppsøke andre studasser på sal eller legge ut et innlegg på Piazza.

Godkjenning
Last opp kildekode og .ex-filene på Blackboard innen den angitte innleveringsfristen. Innlevert kode skal demonstreres for stud.ass innen én uke etter innleveringsfrist. Se for øvrig Blackboard-sidene for informasjon rundt organisering av øvingsopplegget og det tilhørende øvingsreglementet.

Exercise-panelet
For hver oppgave finnes det en tilsvarende .ex-fil, som beskriver hvilke aktiviteter, f.eks. koderedigering, kjøring av tester osv, som er en del av oppgaven. Når en jobber med en oppgave, så kan en åpne .ex-fila for oppgaven i Exercise-panelet. Dette gjøres enten ved å høyreklikke på fila og velge Exercise > Open Exercise View eller å åpne panelet med Window > Show View > Other... > Exercise View og så dra og slippe .ex-fila i panelet. Filen ligger i mappen tests, og videre i pakke med samme navn som klassen den hører til. Hver .ex-fil åpnes i en egen fane, så en kan jobbe med flere oppgaver samtidig. 
Disse .ex-filene, én for hver oppgave, må leveres inn sammen med kildekoden i øvinger hvor det er spesifisert.
