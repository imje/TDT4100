# TDT4100
Objektorientert programmering (vår 2017)

Øvingsmål
Lære å tenke ut en oppdeling av et program i flere interagerende klasser
Lære å tenke rundt og programmere et program som skaper flere objektinstanser under kjøring

Øvingskrav
Kunne programmere meningsfulle og fungerende objektstrukturer
Kunne teste et større program og sikre seg at det fungerer i alle tilfeller
Kunne grunnleggende konfigurere en JavaFX-controller til å fungere med programmet

Dette må du gjøre
I denne øvingen skal du starte å programmere et spill som du skal fortsette å jobbe med i senere øvinger. Det blir mulig å skifte til et annet spill senere så lenge alle øvingskrav blir oppfylt, så ikke vær redd for å velge "feil" spill nå. Merk at du får to uker på øvingen!

Velg og gjennomfør minst én av oppgavene under:
TicTacToe (Enklest).
Slagskip (Enkel/Medium)
Sudoku (Medium).
Sokoban (Vanskelig). 

Eget valg: Velg et eget rutenett-basert spill med tilsvarende kompleksitet som spillene over.

I denne øvingen legger oppgavetekstene mindre føringer for hvordan koden din skal struktureres enn tidligere. Det er meningen du skal få øvelse i å tenke ut objektstrukturer som passer til å løse oppgavene selv. Det er også mer fritt hva slags metoder du vil ha og form på input. Derfor kan det være lurt å starte med øvingen tidlig, slik at du rekker å få hjelp hos studass dersom du sitter fast.

Hjelp / mistanke om bugs
Ved spørsmål eller behov for hjelp konsulter studassen din i saltiden hans / hennes. Du kan også oppsøke andre studasser på sal eller legge ut et innlegg på Piazza.

Godkjenning
Last opp kildekode på Blackboard innen den angitte innleveringsfristen. Innlevert kode skal demonstreres for stud.ass innen én uke etter innleveringsfrist. Se for øvrig Blackboard-sidene for informasjon rundt organisering av øvingsopplegget og det tilhørende øvingsreglementet.
